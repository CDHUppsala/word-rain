KLIMATOLOGI Nr 53, 2019

FN:s klimatpanel – Sammanfattning för beslutsfattare

Global uppvärmning på 1,5ºC


Text goes here, found at SMHI

Sammanfattning
Denna rapport har tagits fram på förfrågan till IPCC ”… att till år 2018 ta fram en
specialrapport om konsekvenserna av 1,5°C uppvärmning jämfört med förindustriella
nivåer och relaterade globala utsläppsbanor av växthusgaser”. Detta framgår av 21:a
partskonferensen av FN:s ramkonvention om klimatförändringar beslut om antagande av
Parisavtalet.
IPCC beslutade i april 2016 att ta fram denna specialrapport om effekter av global
uppvärmning på 1,5°C över förindustriella nivåer och relaterade utsläppsbanor av
växthusgaser, i syfte att stärka den globala förmågan att svara upp mot hotet från
klimatförändringen, målsättningar inom hållbar utveckling och ansträngningar för att
utrota fattigdom.
I denna Sammanfattning för beslutsfattare (“Summary for Policy Makers”, SPM)
presenteras specialrapportens viktigaste slutsatser baserat på utvärderingen av tillgänglig
vetenskaplig, teknisk och socioekonomisk litteratur med relevans för en global
uppvärmning på 1,5°C och för att kunna jämföra mellan en global uppvärmning på 1,5°C
och 2°C över förindustriell nivå. Konfidensnivån för varje central slutsats anges med
IPCC:s standardiserade terminologi. Den vetenskapliga grunden för varje slutsats anges
genom referenser till avsnitt i respektive kapitel. I sammanfattningen identifieras även
kunskapsluckor, med hänvisning till relevanta underliggande kapitel.

Denna sida är avsiktligt blank

Global uppvärmning på 1,5°C
En specialrapport från IPCC om effekter av global uppvärmning på 1,5°C
över förindustriella nivåer och relaterade utsläppsbanor av växthusgaser, i syfte
att stärka den globala förmågan att svara upp mot hotet från klimatförändringen,
målsättningar inom hållbar utveckling och ansträngningar för att utrota fattigdom

Sammanfattning för beslutsfattare

